O Monte Pedroso, no que se insiren a Granxa do Xesto e a Selva Negra, é o monte máis emblemático da cidade. Protexido desde hai anos da construción para que ningún edificio poida competir nunca en altura nin en visibilidade coa basílica do Apóstolo, é o miradoiro por excelencia para descubrir á cidade tapizando a paisaxe, e á catedral enfrontándose ao ocaso. Calquera momento é bo para subir, mais ao atardecer é especial, porque é entón cando se reflicten sobre o templo as últimos raiolas douradas da tarde.

O Monte Pedroso está catalogado como unha Área de Especial Interese Paisaxístico (AEIP) dentro do Catálogo das Paisaxes de Galicia.